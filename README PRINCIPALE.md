
# Introduzione

Dopo aver acquisito le basi della programmazione orientata agli oggetti e di Java, mi sono dedicato alla ricerca di idee per piccoli progetti. 

Il mio obiettivo era esercitarmi con Java, scrivere codice e sviluppare competenze nella costruzione di programmi concreti. Volevo imparare attraverso il fare, creando programmi reali in grado di risolvere problemi del mondo reale. 

Inoltre, desideravo applicare e mettere in pratica quei concetti astratti che avevo appreso dai libri e dai video, tradurre la conoscenza teorica in competenze pratiche. Preferivo evitare di limitarmi a leggere o guardare solo contenuti teorici in modo continuo, poiché esisteva il rischio di illudermi di sapere tutto solo sulla carta, senza saper fare nulla nella pratica. 

In parallelo, desideravo arricchire il mio curriculum e dimostrare la mia passione per la programmazione al Suo istituto attraverso programmi funzionanti e tangibili, oltre alla certificazione Java Foundations di Oracle.

Ho scelto di concentrarmi sulla creazione di programmi pratici in grado di gestire le operazioni e i dati di un istituto scolastico.

I tre programmi, denominati rispettivamente "Russell-Newton V1.0", "ITS Prodigi V1.0" e "ITS Prodigi V2.0", condividono obiettivi simili, ma presentano diversi livelli di complessità e risolvono diversi problemi.

Questi tre progetti rappresentano i risultati del mio impegno in questi ultimi mesi. L'esperienza di sviluppare programmi dall'inizio alla fine, anche se non particolarmente complessi, mi ha aiutato a consolidare le mie conoscenze nel linguaggio Java e nei principi della programmazione.

Spero che questi tre progetti possano offrire una visione più chiara della mia passione per la programmazione, della mia forte motivazione a essere ammesso nel Suo istituto e della mia determinazione a diventare un programmatore nel futuro.

Poiché il nostro colloquio dovrebbe essere principalmente di natura motivazionale, ho pensato di illustrare le funzionalità, i componenti e le logiche di sviluppo di ciascun programma nel file "README.md" di ogni progetto. Tuttavia, in questo file è presente una semplice spiegazione su come aprire ed eseguire questi programmi/progetti.

Ho cercato anche di inserire commenti nei codici sorgenti dei tre progetti nel modo più dettagliato possibile.

# Come aprire questi programmi? 
Si trattano di programmi basati sulla console. Pertanto, è necessario aprirli tramite un IDE, ossia un ambiente di sviluppo integrato, oppure tramite una riga di comando.

Per entrambi i metodi, sarà probabilmente necessario installare Java sul proprio computer e scaricare prima di tutto l'intero progetto/cartella da Github.

Tuttavia, con Visual Studio Code potrebbe non essere necessario, poiché sono disponibili plugin predefiniti per decodificare il codice Java. Tra gli IDE più popolari per Java ci sono Visual Studio, Eclipse ed IntelliJ IDEA. 

La mia modesta opinione è che sia preferibile utilizzare un IDE e aver la Java preinstallata sul PC, poiché non solo è più comodo, ma rende anche più semplice osservare le modifiche/aggiunte ai dati nei due file di testo (per il progetto "Prodigi V2.0").


## Procedura dettagliata per aprire il programma con Visual Studio Code

Vorrei illustrare i passaggi da seguire per aprire questi programmi tramite Visual Studio Code:
1. Faccia clic su "File" e poi su "Apri cartella"/"Open Folder".
2. Aggiunga l'intera cartella contenente il codice sorgente nell'IDE (ad esempio selezionare l'intera cartella "ITS Prodigi V1.0")


![Pasted image 20230923200349](https://github.com/gianni-jin14/Russell-Newton-V1.0-in-Java/assets/129873947/9f9e637b-c53e-4b77-bd64-d7a30c7438d1)



3. Ora dovrebbe riuscire a visualizzare una pagina simile a questa:
![Pasted image 20230929093030](https://github.com/gianni-jin14/Russell-Newton-V1.0-in-Java/assets/129873947/dcda8f16-35bb-4480-b340-bcff33134969)

4. Se i plugin necessari per decodificare il codice Java non sono già installati, Le verrà chiesto di farlo.
![Pasted image 20230923200304](https://github.com/gianni-jin14/Russell-Newton-V1.0-in-Java/assets/129873947/8cc5097e-d744-490a-86fb-47415d2fcd9c)


5. Successivamente, dovrà aprire la cartella "src" e selezionare il file denominato "Main.java", che contiene il metodo "main" utilizzato per avviare il programma.
![Pasted image 20230929093359](https://github.com/gianni-jin14/Russell-Newton-V1.0-in-Java/assets/129873947/8929fd49-bd5a-4cc4-b9d6-8ab6bc94aac9)

6. Nel menu, selezioni "Esegui" "Run" e poi fai clic su "Esegui senza debug" o "Run Without Debugging".
![Pasted image 20230929093419](https://github.com/gianni-jin14/Russell-Newton-V1.0-in-Java/assets/129873947/e059f91d-5dcc-4e0d-aa96-77227496a182)

7. Il programma e' stato avviato con successo!
![Pasted image 20230929093445](https://github.com/gianni-jin14/Russell-Newton-V1.0-in-Java/assets/129873947/acbb5e6c-b13c-416e-a0f5-427dd7f7abdd)


---
## Procedura dettagliata per aprire il programma con IntelliJ IDEA
La procedura è molto simile, ma è necessario aver installato Java sul proprio computer in precedenza.

1. Selezioni "File" e poi faccia clic su "Apri".
![Pasted image 20230925190324](https://github.com/gianni-jin14/Russell-Newton-V1.0-in-Java/assets/129873947/630163cb-82ce-497d-a97a-77106505de3e)


2. Selezioni l'intera cartella che contiene il codice sorgente.
![Pasted image 20230929130913](https://github.com/gianni-jin14/Russell-Newton-V1.0-in-Java/assets/129873947/57af9564-1b85-4bc1-b870-ebadaff00366)


3. Selezioni la classe Main nella cartella "src".
![Pasted image 20230925190557](https://github.com/gianni-jin14/Russell-Newton-V1.0-in-Java/assets/129873947/d5772923-3e63-4c62-a800-6ac3257fb437)

4. Faccia clic sul pulsante verde nell'angolo superiore destro, ossia il pulsante "Esegui Main"/"Run Main".
![Pasted image 20230925190637](https://github.com/gianni-jin14/Russell-Newton-V1.0-in-Java/assets/129873947/8a022066-94e8-4778-a4db-480694ce229c)


![Pasted image 20230925190725](https://github.com/gianni-jin14/Russell-Newton-V1.0-in-Java/assets/129873947/a826c78d-cc59-4658-9750-031e6a9eb61b)

Questi procedimenti sono validi anche per aprire gli altri progetti inviati.


# Altra considerazione

Nel testo o nei codici, quando faccio riferimento a "studente", "studenti" o "amministratore", intendo includere implicitamente anche "studentessa", "studentesse" e "amministratrice". Ho apportato alcune modifiche per gli output del programma. Tuttavia, per evitare ridondanza e ripetizioni e senza alcuna intenzione di offendere nessuna, ho scelto di utilizzare esclusivamente i termini "studente" o "amministratore" in questa documentazione e nei numerosi commenti nel programma.
